# Návrh DB - zadání k procvičení

## 1. Příklad
Navrhněte schéma pro databázi podnikové autopůjčovny. Uživatelé, u nichž evidujeme jméno, telefon, zaměstnanecké číslo, e-mail a číslo zaměstnanecké karty, si v určitý časový interval, který předem zadají, půjčují auta. U aut potřebujeme znát značku, model, obsah, registrační značku (SPZ), vin, spotřebu, druh paliva, aktuální najeté kilometry (ODO) a stav (aktivní / neaktivní / vyřazené). Auto si uživatel půjčí na vybraném parkovišti a na jakémkoli z možných parkovišť auto vrátí (na tom samém nebo na jiném). Parkoviště má svůj název, GPS souřadnice vjezdu, adresu a stav (aktivní / neaktivní). O dané výpůjčce musíme vědět, v jakém je aktuálně stavu (schválená / neschválená / probíhající / zrušená / propadlá / ukončená). Pokud v zadání chybí nějaká informace, napište do zadání věty, které ho o tuto informaci doplní, a pak upravte schéma.
## 2. Příklad
Navrhněte schéma pro databázi ME ve fotbale. Zápasy mistrovství se hrají na stadionech s různou kapacitou v různých městech. Každý zápas má své pořadové číslo v rámci celého šampionátu. U odehraného zápasu se kromě výsledného skóre a návštěvnosti zaznamenává, kdo dal góly a kdo dostal žlutou nebo červenou kartu. Ke každému zápasu existuje soupiska hráčů a náhradníků dvou týmů. U hráče v týmu se eviduje jméno, post, na kterém hraje, a věk. Pokud v zadání chybí nějaká informace, napište do zadání věty, které ho o tuto informaci doplní, a pak upravte schéma.  
